---
title: Motiv catchall v Teams
ms.author: pebaum
author: pebaum
manager: mnirkhe
ms.audience: Admin
ms.topic: article
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "2605"
- "9000701"
ms.openlocfilehash: 47e9aa76f8624ce3ddf4cfd03637b5b2714eb435
ms.sourcegitcommit: d02e2b73aa7d0453d7baca1ea5a186cf6081d022
ms.translationtype: HT
ms.contentlocale: cs-CZ
ms.lasthandoff: 03/27/2020
ms.locfileid: "43030393"
---
# <a name="teams-common-issues-and-resolutions"></a>Známé problémy a řešení v Teams

**Důležité:** Vzhledem k nedávnému zvýšení využití Teams může po přiřazení licence Teams uživatelům trvat až 24 hodin, než se plně zprovozní. Do té doby jim nebude možné přiřadit zásady Teams a pravděpodobně nebudou mít přístup k některým funkcím Teams, jako jsou volání a audiokonference.

**Běžné problémy a řešení**

Pokud chcete získat konkrétnější odpověď, zkuste přeformulovat otázku a zahrnout všechny chyby, které v používaných funkcích Teams vidíte.

Pokud potřebujete pomoct s nasazením Teams pro podporu vzdálených zaměstnanců (WFH) kvůli pandemii COVID-19, přečtěte si prosím téma[podpora vzdálených pracovníků pomocí Microsoft Teams](https://docs.microsoft.com/microsoftteams/support-remote-work-with-teams). Taky můžete mít nárok na pomoc s nasazením z aplikace Microsoft 365 FastTrack Program – přejděte prosím na [Centrum FastTrack](https://www.microsoft.com/fasttrack) a podejte žádost.

Pro všechny zákazníky Teams:

- **Používáte Teams nově?** Přečtěte si téma [Začínáme s aplikací Microsoft Teams](https://docs.microsoft.com/microsoftteams/get-started-with-teams-quick-start).
- **Povolit přístup hostů do Teams:** Přečtěte si téma [Kontrolní seznam pro přístup hostů do Teams](https://docs.microsoft.com/microsoftteams/guest-access-checklist) a splňte všechny uvedené kroky. Další zdroje informací:
    - [Princip přístupu hostů v Microsoft Teams](https://docs.microsoft.com/microsoftteams/guest-access)
    - [Nastavení – kontrolní seznam pro přístup hostů do Microsoft Teams](https://docs.microsoft.com/microsoftteams/guest-access-checklist)
    - [Jak se host připojí k týmu](https://docs.microsoft.com/microsoftteams/guest-joins)

- **Schůzky Teams a vytáčené připojení:** Potřebujete pomoct se zapnutím nebo nastavením audiokonferencí v Microsoft Teams? Byl tento uživatel nedávno vytvořen? Pokud ano, budete muset počkat 2 až 24 hodin, **než se nastavení projeví**. 

    Abyste ověřili, jestli má uživatel licenci pro audiokonference a má výchozí číslo placené linky, udělejte tohle:
    1.    Přejděte na Aktivní uživatelé a vyberte daného uživatele.
    2.    V závislosti na verzi centra pro správu vyberte buď **Licence a aplikace**, nebo klikněte na možnost **Upravit** v záložce **Licence na produkty**.
    3.    Potvrďte, že má uživatel vybrané licence pro Audiokonference, Microsoft Teams a Online Skype pro firmy (Plán 2).
    4.    V centru pro správu uživatele klikněte na **Zobrazit vše** a pak na **Teams**.
    5.    V centru pro správu Microsoft Teams klikněte na **Starší verze portálu**.
    6.    V centru pro správu Skypu pro firmy klikněte na **Audiokonference** a pak na **Uživatelé**.
    7.    Vyberte požadovaného uživatele a zkontrolujte, jestli má výchozí číslo placené linky.
    
    Další informace najdete v tématu [Plány volání pro Office 365](https://docs.microsoft.com/microsoftteams/calling-plans-for-office-365). Pokud máte otázky spojené s licencováním, zavolejte týmu pro obchodní fakturaci společnosti Microsoft (Microsoft Commerce Billing).

    Další materiály:

    - [Schůzky a konference v Microsoft Teams](https://docs.microsoft.com/microsoftteams/deploy-meetings-microsoft-teams-landing-page)
    - [Audiokonference v Office 365](https://docs.microsoft.com/microsoftteams/audio-conferencing-in-office-365)

- **Licence Teams Exploratory**: Prostředí Microsoft Teams Exploratory nabízí uživatelům ve vaší organizaci, kteří mají Azure Active Directory (AAD) a nemají licenci k Teams, možnost spustit průzkumné prostředí Teams. Správci můžou tuto funkci zapnout nebo vypnout pro uživatele v organizaci. Starší [zkušební verze Microsoft Commercial Cloud](https://docs.microsoft.com/microsoftteams/iw-trial-teams) je teď nahrazená prostředím Teams Exploratory.

    Další materiály:

    - [Postup registrace uživatelů k prostředí Teams Exploratory](https://docs.microsoft.com/microsoftteams/teams-exploratory#how-users-sign-up-for-the-teams-exploratory-experience)
    - [Správa prostředí Teams Exploratory](https://docs.microsoft.com/microsoftteams/teams-exploratory#manage-the-teams-exploratory-experience)

- **Soukromé kanály**: Se soukromými kanály můžete v Microsoft Teams vytvářet prioritní prostory pro spolupráci ve vašich týmech. Přístup ke kanálu mají jenom uživatelé z týmu, kteří jsou vlastníci nebo členy soukromého kanálu. Jako člen soukromého kanálu se dá přidat každý, včetně hostů, kdo už je členem týmu.

    Soukromý kanál je vhodné použít, pokud chcete omezit spolupráci jenom na uživatele, kteří potřebují s danými informacemi pracovat, nebo jestli chcete zjednodušit komunikaci ve skupině uživatelů, kteří jsou přiřazeni konkrétnímu projektu, aniž byste museli vytvářet další tým, který by bylo potřeba spravovat.

    Další materiály:
    - [Vytvoření soukromého kanálu a členství v něm](https://docs.microsoft.com/microsoftteams/private-channels#private-channel-creation-and-membership)
    - [Správa členství a nastavení soukromého kanálu](https://docs.microsoft.com/microsoftteams/private-channels#manage-private-channel-membership-and-settings)

- **Zásady schůzek**: Zásady schůzek slouží k řízení funkcí, které jsou dostupné účastníkům schůzek, které jsou naplánované uživateli ve vaší organizaci. Po vytvoření zásady a provedení změn je pak možné zásadě přiřadit uživatele. 
    - **Změna nebo vytvoření zásady schůzky**: Pokud chcete změnit nebo vytvořit zásadu schůzky, přejděte do **Centra pro správu Microsoft Teams > Schůzky > Zásady schůzek**. V seznamu vyberte zásadu nebo vyberte Přidat. Pokud vytváříte novou zásadu, přidejte název a popis. Název nesmí obsahovat speciální znaky ani mít víc než 64 znaků. Zvolte požadované nastavení a potom klikněte na **Uložit**.

        Řekněme třeba, že máte skupinku uživatelů a chcete omezit šířku pásma, kterou bude jejich schůzka vyžadovat. Vytvoříte novou vlastní zásadu nazvanou Omezená šířka pásma a zakážete následující nastavení:

        V části **Zvuk a video**:
        - Vypnete možnost Povolit nahrávání do cloudu.
        - Vypnete možnost Povolit IP video.

        V části **Sdílení obsahu**:
        - Zakážete režim sdílení obrazovky.
        - Vypnete možnost Povolit tabuli.
        - Vypnete možnost Povolit sdílené poznámky.

        Pak zásadu přiřadíte uživatelům.

- **Přiřazení zásady schůzky uživatelům**

    1. V levém navigačním panelu centra pro správu Microsoft Teams přejděte na **Uživatele** a potom klikněte na uživatele.
    2. Kliknutím vlevo od uživatelského jména vyberte uživatele a pak klikněte na **Upravit nastavení**.
    3. V části **Zásady schůzek** vyberte zásadu, kterou chcete přiřadit, a klikněte na **Použít**.

    Pokud chcete přiřadit zásadu více uživatelům současně, přečtěte si téma [Hromadná úprava nastavení uživatelů Teams](https://docs.microsoft.com/microsoftteams/edit-user-settings-in-bulk). Nebo můžete postupovat takto:

    1. V levém navigačním panelu centra pro správu Microsoft Teams přejděte na **Schůzky > Zásady schůzek**.
    2. Vyberte zásadu kliknutím vlevo od názvu zásady.
    3. Vyberte **Spravovat uživatele**.
    4. V podokně **Spravovat uživatele** vyhledejte uživatele podle zobrazovaného jména nebo podle jména uživatele, vyberte jméno a klikněte na **Přidat**. Tento krok opakujte pro všechny uživatele, které chcete přidat.
    5. Až uživatele přidáte, klikněte na **Uložit**.

- **Poradce při potížích s chybějícím číselníkem:**  

    - Zkontrolujte, že má uživatel přiřazenou [licenci Teams](https://docs.microsoft.com/MicrosoftTeams/assign-teams-licenses).
    - Zkontrolujte, že má uživatel přiřazený [volací plán](https://docs.microsoft.com/MicrosoftTeams/calling-plan-landing-page).
    - Povolte uživatelům [Enterprise Voice](https://docs.microsoft.com/skypeforbusiness/skype-for-business-hybrid-solutions/plan-your-phone-system-cloud-pbx-solution/enable-users-for-enterprise-voice-online-and-phone-system-voicemail#to-enable-your-users-for-phone-system-in-office-365-voice-and-voicemail).

- **Poradce při potížích s přihlášením k Teams:** nejdřív zkontrolujte, jestli je [služba Microsoft Teams v pořádku](https://admin.microsoft.com/Adminportal/Home?source=applauncher#/servicehealth). Pak se podívejte na běžné kódy chyb a přečtěte si téma: [Proč mám problémy s přihlášením k Microsoft Teams?](https://support.office.com/article/a02f683b-61a3-4008-9447-ee60c5593b0f)  Možná si také budete muset přečíst téma [modely identit a ověřování v Microsoft Teams](https://docs.microsoft.com/MicrosoftTeams/identify-models-authentication).

**Pro zákazníky verze Education:**

Pokud se uživatelům zobrazí zpráva „O něco přicházíte!“ Nezapomeňte [povolit Microsoft Teams pro vaši školu](https://docs.microsoft.com/microsoft-365/education/intune-edu-trial/enable-microsoft-teams). V tenantech EDU není Microsoft Teams ve výchozím nastavení povolený. Nejdřív ho budete muset zapnout.

Pak si přečtěte téma [Dálková výuka a učení v Office 365 Education](https://support.office.com/article/remote-teaching-and-learning-in-office-365-education-f651ccae-7b65-478b-8366-51bb884025c4), kde jsou nejaktuálnější informace o nastavení vaší školy, plánování hodin, virtuálních schůzkách a sdílení obsahu se studenty.

Nakonec se tady nezapomeňte podívat na školicí videa, balíčky a spoustu dalších věcí pro správce IT Microsoft Teams: https://docs.microsoft.com/MicrosoftTeams/itadmin-readiness#technical-training. 
